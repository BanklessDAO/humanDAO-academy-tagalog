---
TITLE: Le Basi Del Portafoglio
DESCRIPTION: Crea e gestisci in modo sicuro il tuo primo portafoglio di criptovalute.
LANGUAGE: Italiano
WRITERS: Ap0ll0517, Tetranome
TRANSLATORS: OrnellaWeb3, fa3io
LINK: https://app.banklessacademy.com/lessons/wallet-basics
FORMAT: LESSON
---

```
__________________________________________________________________________________________________________________________________________________________

$$$$$$$\                      $$\       $$\                                      $$$$$$\                           $$\                                   
$$  __$$\                     $$ |      $$ |                                    $$  __$$\                          $$ |                                  
$$ |  $$ | $$$$$$\  $$$$$$$\  $$ |  $$\ $$ | $$$$$$\   $$$$$$$\  $$$$$$$\       $$ /  $$ | $$$$$$$\ $$$$$$\   $$$$$$$ | $$$$$$\  $$$$$$\$$$$\  $$\   $$\ 
$$$$$$$\ | \____$$\ $$  __$$\ $$ | $$  |$$ |$$  __$$\ $$  _____|$$  _____|      $$$$$$$$ |$$  _____|\____$$\ $$  __$$ |$$  __$$\ $$  _$$  _$$\ $$ |  $$ |
$$  __$$\  $$$$$$$ |$$ |  $$ |$$$$$$  / $$ |$$$$$$$$ |\$$$$$$\  \$$$$$$\        $$  __$$ |$$ /      $$$$$$$ |$$ /  $$ |$$$$$$$$ |$$ / $$ / $$ |$$ |  $$ |
$$ |  $$ |$$  __$$ |$$ |  $$ |$$  _$$<  $$ |$$   ____| \____$$\  \____$$\       $$ |  $$ |$$ |     $$  __$$ |$$ |  $$ |$$   ____|$$ | $$ | $$ |$$ |  $$ |
$$$$$$$  |\$$$$$$$ |$$ |  $$ |$$ | \$$\ $$ |\$$$$$$$\ $$$$$$$  |$$$$$$$  |      $$ |  $$ |\$$$$$$$\\$$$$$$$ |\$$$$$$$ |\$$$$$$$\ $$ | $$ | $$ |\$$$$$$$ |
\_______/  \_______|\__|  \__|\__|  \__|\__| \_______|\_______/ \_______/       \__|  \__| \_______|\_______| \_______| \_______|\__| \__| \__| \____$$ |
                                                                                                                                               $$\   $$ |
PORTABLE LESSON DATADISK COLLECTION                                                                                                            \$$$$$$  |
                                                                                                                                                \______/
__________________________________________________________________________________________________________________________________________________________
```

---

# Introduzione al Portafoglio

**Ciao!**

Benvenuti alla Bankless Academy. Siamo entusiasti di guidarti nel tuo viaggio nel `web3`. Ogni esploratore di questo spazio ha bisogno, prima o poi, di creare un portafoglio digitale.

I portafogli sono come gli account a cui sei abituato nel `web2`. Li userai per accedere alle app e ai siti Web3, ma ci sono anche grandi differenze che sono importanti da capire. Ad esempio, possono contenere criptovaluta.

Un portafoglio correttamente configurato ti consente di accedere a nuove incredibili possibilità, proteggendo al contempo i tuoi beni e la tua identità online.

In questa lezione, ti introdurremo ai portafogli, ai tipi di portafogli, alle loro basi di sicurezza e concluderemo con un video su come impostarne uno.

Iniziamo!

![](https://app.banklessacademy.com/images/wallet-basics/wallet-intro-1d445d4b.png)

# Definizione di Portafoglio

Cos'è esattamente un portafoglio?

La definizione breve è: un programma informatico che usi per interagire con una `blockchain`.

Quando il tuo `portafoglio` è connesso a una blockchain, puoi fare acquisti, inviare o ricevere `beni digitali` come le criptovalute, interagire con applicazioni web3 e altro ancora.

A differenza dei normali account a cui sei abituato, un singolo portafoglio ti permette di accedere a un gran numero di app web3, purché il portafoglio sia compatibile con la blockchain su cui è costruita l'app. È come avere un unico account per l'intero Internet.

![](https://app.banklessacademy.com/images/wallet-basics/wallet-definition-e8f8f9a8.svg)

# Creare un portafoglio è difficile?

Un tempo lo era, ma oggi chiunque può creare facilmente un portafoglio.

I portafogli sono essenzialmente programmi informatici. Se ti senti a tuo agio nello scaricare e installare software sul tuo computer (o app sul tuo telefono), allora non avrai problemi a creare il tuo primo portafoglio.

La parte più complicata della gestione di un portafoglio consiste nel mantenerlo sicuro, come vedremo in seguito.

Scegliere il tuo primo portafoglio può sembrare intimidatorio. Ti suggeriamo di iniziare con MetaMask come fornitore di portafoglio: offre soluzioni facili da utilizzare e compatibili con le blockchain più diffuse. Man mano che ti sentirai più a tuo agio nello spazio web3, è probabile che esplorerai altri fornitori e creerai altri portafogli.

# Knowledge Check 1

Cos'è un portafoglio?

- [ ] Una blockchain

> ℹ️ Riprova! Il tuo portafoglio è ospitato su una blockchain.

- [ ] Una criptovaluta

> ℹ️ Riprova! Le criptovalute sono qualcosa che tieni nel tuo portafoglio.

- [ ] Un oggetto da collezione digitale

> ℹ️ Riprova! Gli oggetti da collezione digitali sono qualcosa che tieni all'interno del tuo portafoglio.

- [ ] Un account blockchain

> ℹ️ Corretto! I portafogli sono account utilizzati per interagire con una blockchain.

# Portafogli & Recupero della Password

**Ecco una delle cose più importanti da capire sui portafogli web3: ad oggi non esiste un "reset della password" o la possibilità di frequenti cambiamenti di password.**

La maggior parte di noi è abituata a queste funzionalità. Se dimentichiamo una password, clicchiamo un pulsante, facciamo alcune operazioni e otteniamo una nuova password. Facile.

Con i portafogli, non è così. Per come funziona una blockchain, ai portafogli viene automaticamente assegnato un "nome" e una "password" complessa quando vengono creati (non sarai tu a sceglierli).

Questa combinazione di nome e password è impossibile da cambiare. Scopriamo qualcosa di più su ciascuna di esse.

# La chiave pubblica del tuo portafoglio

Una `chiave pubblica` è sostanzialmente il nome del tuo portafoglio. Spesso, sembra una combinazione casuale di lettere e numeri.

Esempio: _0xe1887fF140BfA9D3b45D0B2077b7471124acD242_

È possibile creare versioni più facili da ricordare attraverso alcuni servizi web3, ma quella è una lezione per un'altra volta.

Si può anche pensare a una chiave pubblica come l'indirizzo di una casella postale. È pubblica, chiunque può vederla, e può dire agli altri dove possono inviarti asset cripto — senza rivelare nulla di personale su di te.

È perfettamente sicuro condividere la tua **chiave pubblica**.

**Nota:** a volte un singolo account di un portafoglio può contenere molteplici chiavi pubbliche (e `private`). Un po' come avere molte caselle postali sotto un unico account.

![](https://app.banklessacademy.com/images/wallet-basics/your-wallets-public-key-6d17439c.svg)

# La chiave privata del tuo portafoglio

Se la chiave pubblica è come una casella postale, allora la `chiave privata` è come la chiave della casella stessa. È la “password” per i tuoi fondi e asset.

Quasi sempre appare come una combinazione casuale di lettere e numeri.

Non è mai sicuro condividere questa chiave — potresti perdere il tuo portafoglio e tutto ciò che contiene.

La maggior parte delle persone raccomanda di non salvarla nemmeno digitalmente. Chiunque abbia accesso a una chiave privata ha accesso a tutto ciò che si trova nel `portafoglio`.

Questo è più di una semplice password. Non è possibile ripristinarla se si perde l'accesso.

Fortunatamente, la maggior parte delle applicazioni e dei programmi `web3` non richiedono di digitare faticosamente una lunga e complicata sequenza di caratteri ogni volta che devi inviare fondi o firmare una transazione blockchain. La chiave privata di solito opera silenziosamente in background.

![](https://app.banklessacademy.com/images/wallet-basics/your-wallets-private-key-f4a93387.svg)

# Knowledge Check 2

La tua chiave pubblica è come il tuo _____ e la tua chiave privata è come il tuo _____ .

- [ ] IBAN / Numero di Conto

> ℹ️ Riprova! La tua chiave privata non dovrebbe essere condivisa con altri.

- [ ] Indirizzo / Codice postale

> ℹ️ Riprova! La tua chiave privata non dovrebbe essere condivisa con altri.

- [ ] Casella postale / Chiave della casella

> ℹ️ Corretto! La tua chiave pubblica permette agli altri di identificarti, mentre la tua chiave privata controlla gli asset al suo interno.

- [ ] Numero di Telefono / Numero di Passaporto

> ℹ️ Riprova! Questi sono esempi di informazioni pubbliche e private, ma non danno accesso agli asset.

# Frase di Recupero

Quando configuri un nuovo portafoglio, il software genera una `frase di recupero` unica.

A volte chiamata anche “seed phrase” o "frase di recupero segreta", questa sequenza di parole può essere utilizzata per accedere al tuo portafoglio e ai tuoi asset criptati se:

- La tua app `portafoglio` o dispositivo si guasta inaspettatamente o viene danneggiato.
- Non riesci ad accedervi a causa di smarrimento o furto.
- Vuoi accedere al tuo account portafoglio tramite l'app portafoglio su un computer o dispositivo differente.

La maggior parte delle frasi di recupero è costituita da un elenco di 12-24 parole che, combinate insieme, generano una chiave univoca. Questi dati vengono utilizzati per generare sia la `chiave pubblica` che la `chiave privata` per il tuo portafoglio.

Questa **non** cambia né resetta le chiavi.

La tua frase di recupero è essenzialmente una versione più facile da leggere della tua coppia di chiavi pubblica/privata.

**Non condividere mai una frase di recupero.**

![](https://app.banklessacademy.com/images/wallet-basics/recovery-phrase-c2d8fa26.svg)

# Knowledge Check 3

È possibile recuperare il portafoglio con una frase di recupero se il dispositivo viene danneggiato o perso?

- [ ] No

> ℹ️ Riprova!

- [ ] Sì

> ℹ️ Corretto! Le frasi di recupero garantiscono l'accesso al portafoglio, anche su più dispositivi.

# Tipi di Portafogli

Così come esistono molti tipi di software per computer, esistono molti tipi di portafogli. Vediamo le quattro categorie principali:

- **Portafogli custoditi:** dove una terza parte è responsabile delle tue chiavi private.
- **Portafogli in auto-custodia (non custoditi):** dove sei tu a essere responsabile delle tue chiavi private.

Ci sono due tipi di `portafoglio in auto-custodia`:

- **Portafogli caldi (hot):** software sul tuo desktop o telefono.
- **Portafogli freddi (cold):** un dispositivo hardware (come una chiavetta USB) che conservi in un luogo sicuro.

Ogni tipo di portafoglio serve per uno scopo diverso. Molti utenti esperti ne hanno uno per ogni tipo!

Non preoccuparti, oggi creeremo solo un portafoglio.

![](https://app.banklessacademy.com/images/wallet-basics/types-of-wallet-552ea259.png)

# Portafogli Custoditi

Poiché la tua `chiave privata` sblocca l'accesso al tuo `portafoglio`, mantenerla privata e sicura è molto importante!

I servizi di `portafogli custoditi` includono scambi di criptovalute come Coinbase e Kraken. Essi sono i 'custodi' del tuo portafoglio — si occupano delle tue chiavi private per te. Accedi ai loro servizi come a qualsiasi altro sito web (con un login email e una password reimpostabile).

Per alcuni potrebbe essere l'unica cosa di cui hanno bisogno, ma è necessario fidarsi di queste terze parti per proteggere i propri asset di criptovalute e consentirne l'accesso quando si desidera scambiarli o inviarli da qualche parte. Inoltre, il tuo accesso ad alcune applicazioni web3 potrebbe essere limitato.

![](https://app.banklessacademy.com/images/wallet-basics/custodial-wallets-29ed2b65.svg)

# Knowledge Check 4

Puoi avere il controllo della tua chiave privata con un portafoglio custodito?

- [ ] Sì

> ℹ️ Riprova!

- [ ] No

> ℹ️ Corretto! I portafogli custoditi richiedono la fiducia in una terza parte (custode) per il controllo delle chiavi private.

# Portafogli Non-custoditi

Viene definito un `portafoglio di autocustodia` (come MetaMask o Trezor) quando si ha il pieno controllo della propria `chiave privata`. **Non hai alcun custode**, e sei solo tu a essere responsabile della sicurezza della tua chiave privata.

Questi portafogli offrono la più ampia gamma di accesso e libertà nel mondo `web3`. Non devi mai preoccuparti che una terza parte congeli o gestisca male i tuoi fondi.

Il compromesso sta nel rischio: se perdi l'accesso alla `frase di recupero`, o la chiave privata viene compromessa, spesso c'è molto poco che puoi fare per ripristinare l'accesso al tuo portafoglio.

Qualunque percorso tu scelga, ti conviene avere familiarità e dimestichezza con la sicurezza del tuo portafoglio. Ti daremo alcuni consigli prima di completare questa lezione.

![](https://app.banklessacademy.com/images/wallet-basics/non-custodial-wallet-aee2708b.svg)

# Knowledge Check 5

Sei responsabile della tua chiave privata con un portafoglio in auto-custodia?

- [ ] Sì

> ℹ️ Corretto! Con un portafoglio in auto-custodia sei l'unico responsabile delle tue chiavi private.

- [ ] No

> ℹ️ Riprova!

# Portafogli Caldi (Hot Wallets)

Sentirai i termini "portafoglio caldo" (hot wallet) e "portafoglio freddo" (cold wallet) abbastanza spesso nel mondo web3.

Un `portafoglio caldo` è un portafoglio ospitato dentro un software online. MetaMask ne è un buon esempio. Questi portafogli sono connessi a Internet finché il tuo dispositivo è online e vengono chiamati 'portafogli caldi' proprio per questa connessione 'calda' attraverso la rete.

Questo è il tipo di portafoglio che creeremo oggi. Sono flessibili e ottimi per i principianti.

![](https://app.banklessacademy.com/images/wallet-basics/hot-wallets-bdf8ae51.svg)

# Portafogli Freddi (Cold Wallets)

Approfondendo il viaggio nel web3, conoscerai un panorama ricco di interessanti compromessi tecnologici.

`I portafogli freddi` garantiscono una maggiore sicurezza al costo della comodità. Un portafoglio freddo utilizza un software che risiede su un dispositivo hardware separato (come una chiavetta USB o un disco rigido esterno). Devi collegare fisicamente il dispositivo a un computer affinché il portafoglio possa accedere a Internet. I portafogli freddi sono chiamati così proprio per questa connessione 'fredda' a Internet.

Sono ampiamente considerati più sicuri dei `portafogli caldi`, perché la tua `chiave privata` è conservata offline — fuori dalla portata degli aggressori digitali.

Ledger e Trezor sono esempi di `portafogli freddi`

![](https://app.banklessacademy.com/images/wallet-basics/cold-wallets-7b5aeb35.svg)

# Knowledge Check 6

Quale tipo di portafoglio è considerato più sicuro?

- [ ] Un portafoglio caldo

> ℹ️ Riprova! Un portafoglio caldo ha una connessione internet attiva che lo rende più vulnerabile agli attacchi digitali.

- [ ] Un portafoglio custodito

> ℹ️ Riprova! La terza parte che detiene le chiavi private può essere hackerata o andare in bancarotta.

- [ ] Un portafoglio mobile

> ℹ️ Riprova! Un portafoglio mobile è più sicuro di un portafoglio per browser, ma non è il tipo di portafoglio più sicuro.

- [ ] Un portafoglio freddo

> ℹ️ Corretto! I portafogli freddi non sono attivamente connessi a Internet, il che li rende più resistenti agli attacchi.

# Sicurezza del Portafoglio

Indipendentemente dal fatto che il tuo `portafoglio in auto-custodia` sia caldo o freddo, ci sono molte pratiche di sicurezza intelligenti che dovresti sviluppare.

🖊️ Registra la tua `frase di recupero` su un materiale fisico e durevole (come carta laminata, o addirittura acciaio) e conservala in un luogo molto sicuro. Non condividere mai la tua `frase di recupero`, né la tua `chiave privata` con nessuno. **Ricorda, questa è più di una semplice password.**

🔍 Quando interagisci con una blockchain o invii fondi, anche piccole somme, controlla con molta attenzione i dettagli. I dettagli errati non possono essere modificati dopo un'interazione.

🔭 Dedica del tempo a cercare e raccogliere informazioni su qualsiasi applicazione `web3` con cui prevedi di interagire prima di collegare il tuo portafoglio o firmare transazioni con essa.

💰 Usa portafogli con piccole somme di denaro per provare cose nuove ed esplorare il web3, e considera l'idea di conservare gli asset di alto valore su account diversi nello stesso portafoglio (ossia evita di mettere tutte le tue cripto uova nello stesso paniere).

![](https://app.banklessacademy.com/images/wallet-basics/wallet-security-9cc67e4c.png)

# Knowledge Check 7

Qual è il modo più sicuro per proteggere la tua frase di recupero?

- [ ] Scrivila su un materiale durevole e conservala in un luogo sicuro.

> ℹ️ Corretto! Una copia di backup fisica conservata in modo sicuro senza tracce digitali è l'unica opzione di archiviazione sicura.

- [ ] Salvala sul tuo computer e stampala.

> ℹ️ Riprova! Se il tuo computer venisse hackerato, potresti perdere tutti gli asset nel tuo portafoglio. Anche la stamparla apre molte opportunità di attacco.

- [ ] Fai uno screenshot e salvalo sul tuo telefono.

> ℹ️ Riprova! Se il tuo telefono venisse hackerato, potresti perdere tutti i beni contenuti nel tuo portafoglio.

- [ ] Salvala nel tuo account Dropbox.

> ℹ️ Riprova! L'uso dei gestori di password ha portato a un gran numero di hack dei portafogli nel 2023.

# Sei pronto a creare il tuo primo portafoglio!

Ne avrai bisogno se vuoi rivendicare la prova di aver completato questa missione!

Esistono diversi fornitori di `hot wallet` auto-custoditi. Esploreremo il popolare portafoglio MetaMask per il resto di questa lezione poiché:

- è probabile che sia compatibile con la maggior parte delle app `DeFi`.
- ha un'estensione per browser per Chrome, Brave, Edge e Firefox.
- è disponibile anche come app mobile per utenti Android e iOS.

La fine della lezione è dietro l'angolo, dove condivideremo un breve video per aiutarti a configurare il tuo portafoglio MetaMask.

![](https://app.banklessacademy.com/images/wallet-basics/youre-ready-to-create-your-first-wallet-521de184.svg)

# Knowledge Check 8

MetaMask è un portafoglio custodito?

- [ ] Sì

> ℹ️ Riprova!

- [ ] No

> ℹ️ Corretto! I portafogli MetaMask sono portafogli auto-custoditi controllati da te — e solo da te.

